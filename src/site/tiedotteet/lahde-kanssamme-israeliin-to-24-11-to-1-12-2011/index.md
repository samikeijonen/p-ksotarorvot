---
title: "Lähde kanssamme Israeliin to 24.11. – to 1.12. 2011"
date: 2011-03-18
---

Matkanjohtajina toimivat Pohjois-Karjalan Sotaorvot ry:n puheenjohtaja, rovasti Aune-Inkeri Keijonen ja upea nuori musiikin monitaituri, ooppperalaulajana jo debyyttinsä tehnyt basso Matti Turunen. Aune-Inkeri on ollut kymmenellä Israelin matkalla ”matkapaimenena” ja Matti kävi sisarensa kanssa rippikoulunkin Israelissa. Joka kerran mainiona matkaoppaana on ollut, niin kuin nytkin, rovasti Pentti Holi, joka on asunut perheensä kanssa Israelissa ja taitaa heprean kielen, kulttuurin ja Raamatun maisemat sekä raamatunkertomukset myös ”suomeksi ja savoksi”! Teknisenä matkanjärjestäjänä toimii Lomamatkat.

Tarkka matkaohjelma lähetetään ilmoittautuneille hyvissä ajoin, mutta tässä suuntaviittaa kaikille avoimesta matkastamme:

Lento torstaina 24.11. Helsingistä Uvdan sotilaslentokentälle – sieltä ajo Negevin autiomaan halki Jerusalemiin, jossa kolme yötä. Käymme mm. Vainojen museossa ja Lastentalossa, jossa 6 miljoonan juutalaisen kohtalo toisen maailmansodan aikana koskettaa dokumentteineen sydänjuuria myöten. Tapaamme matkan aikana myös sodan kiroista kärsiviä perheitä. Öljymäki, Siiloan lammikko, temppelivuori ja Ehtoollispalvelus Puutarhahaudalla puhuttelevat aina, olipa tulija sitten ensi kertalainen tai kymmenettä kertaa matkassa mukana.

 

Tiberiassa viivymme myös kolme yötä. Siellä tutustumme Jeesuksen toimintaan, purjehdimme Gennesaretin yli Kapernaumiin ja istumme Galilean rinteillä Jeesuksen Vuorisaarnan opetuksia kuunnellen ja yhdessä laulellen. Matkan varrella pysähdymme Jeesuksen kotikaupungissa Nasaretissa, Sachnen  luonnonpuiston parantavassa vedessä ja suolainen Kuollut merikin tulee tutuksi. Viimeisen yön vietämme Eilatissa, takuuvarmassa auringon lämmössä, Punaisen meren tuntumassa, ja sieltä lähdemme lentokentälle ja kohti koto-Suomea.

Matkan hinta puolihoitoineen ja kaikkine retkineen on n. 1400e. Joensuusta järjestämme bussikuljetuksen ”asevelihintaan” Vantaan lentokentälle ja takaisin, ja matkan varrelta otamme luonnollisesti kaikki halukkaat kyytiin.

Tiedustelut ja sitovat ilmoittautumiset jatkuvat yhä:

Aune-Inkeri Keijonen, p. 045 1111 065, aune-Inkeri.keijonen@pp.inet.fi
